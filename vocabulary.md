### Töösõnastik / Working Vocabulary

**(avalik) teenus** ingl _(Public) Service_  avaliku sektori _teenusepakkuja_ poolt osutatav või pakutav teenus (sh e-teenus).

**teenusepakkuja** ingl _Service Provider_  organisatsioon, kes osutab või pakub üht või mitut _avalikku teenust_.

**teenusekirjeldus** ingl _(Public) Service Description_  _avaliku teenuse_ terviklik, struktuurne ja masinloetav kirjeldus. Koostatakse _teenusepakkuja_ poolt, vastavalt _kirjeldusstandardile_. Teenusekirjeldus võib hõlmata _avaliku teenuse_ nii olemuslikke kui ka seonduvaid aspekte (nimetus, eesmärk, kirjeldus, protsessi sammud, nõuded, osutaja, liikuvad andmed, kontaktisikud jne).

**teenusekirjelduste fail** ingl _(Public) Service Description File_  kõigi _teenusepakkuja_ poolt pakutavate või osutatavate _avalike teenuste_ _teenusekirjelduste_ kogum (ühes failis). Pannakse avalikult välja _teenusepakkuja_ _publitseerimispunktis_.

**kirjeldusstandard**  ingl _Public Service Description Standard_  Avalikult publitseeritud standard, mis määrab sisu- ja vorminõuded _teenusekirjeldusele_ ja _teenusekirjelduste failile_. Põhineb rahvusvahelistele standarditele JSON-LD ja CPSV, olles nende suhtes profiiliks.

**kirjeldamise tööriist** ingl _Editing tool_  tarkvara, mis võimaldab inimkasutajal luua (ja hiljem redigeerida) _kirjeldusstandardile_ vastavaid _teenusekirjeldusi_. Üldjuhul on tööriista väljundiks ühe või mitme teenuse kirjeldus failis. Tööriistadeks võivad olla nii etteantud vormid, kohandatud Exceli tabelid kui ka spetsiaalsed tarkvararakendused.

**valideerimise tööriist** _Validation tool_  tarkvara, mis võimaldab kontrollida _teenusekirjelduste faili_ vastavust _kirjeldusstandardile_. Märkus: kasulikud on ka osalised kontrollivahendid, nt JSON-i validaator, JSON-LD validaator.

**publitseerimispunkt** ingl _Metadata Publishing Point_  internetiaadress, millelt _teenusepakkuja_ teeb avalikult, läbi standardse RESTful protokolli kättesaadavaks oma avalike teenuste ajakohase _teenusekirjelduste faili_.

**andmekorjaja** ingl _Harvester_  rakendus, mis korjab ühest või mitmest _publitseerimispunktist_ kokku _teenusekirjelduste failid_. Andmekorjaja töö tulemus võib olla sisendiks mitmesugusele edasisele töötlusele.

**visualiseerija** ingl _Visualisation tool_  rakendus, mis kuvab ühe või mitme _teenusekirjelduste faili_ andmeid inimkasutajale.
